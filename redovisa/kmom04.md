
## Kursmoment 04

### Express.js / Node.js / EJS och MySQL

Det var flera dagar sedan så jag har redan börjat glömma hur det gick till att lösa uppgiften. När jag tänker efter så hade jag nog spenderat rätt så mycket tid på att få till variabler i EJS.  
Huvudanledningen är att jag ursprungligen trodde att ändringen i filen slog till direkt (vissa ändringar visades omgående men jag förstod inte från början att det inte gäller variabler i EJS). Så jag experimenterade och felsökte men fick inte det förväntade resultatet tills jag kom på att jag behövde starta om applikationen. Då flöt det på.

Ett annat problem var att få till css och bilder. Jag hade en dålig bild av hur Express.js fungerade så jag fick inte med statiska sidor från början. dessa tog jag först bort och förväntade mig att mappstrukturen direkt under applikationen skulle fungera. Med en route för statiska sidor fixades även det.

Jag kan inte säga att Express.js fortfarande sitter i synnerhet konceptet med middleware men jag förväntar mig att det kommer släppa mot slutet av kursen.

### CLI vs. webbklient?

Direkt från början byggde jag upp strukturen så att den skulle kunna användas av både cli och webbklient så det var inga problem.
Dessutom utgick jag ifrån extrauppgifternas krav och fixade dessa med.

Just det, nu minns jag att jag kämpade en hel del tills jag fick till transaktionen på ett bra sätt. Ingenstans togs det upp i kursmaterialet med konkret kod som skulle fungera asynkront och jag kunde inte hitta bra exempel på nätet. Till slut efter lite experimenterade till slut fick jag till det.

### SQL / ER-modellering

Det börjar bli tjatigt men det går inte att undvika det ... jag kan redan en hel del om databastekniken/relationsdatabaserna så det var inga problem att förstå transaktioner.

Däremot tyckte jag det var lite för mycket diagram och jag upplever fortfarande kraven/specifikationerna som lite svåra att förstå.
Visserligen får man så småningom svar från lärarna men när man är mitt i tankeverksamheten och behöver stanna av och vänta till nästa dag innan man kan fortsätta känns det inte så roligt. Är det en helg eller sen fredag är risken att man väntar ännu längre.  
Så jag efterfrågar (igen) tydligare specifikationer.

Utan att fråga om det var tillåtet och för att spara tid ändrade jag under den fysiska modelleringsfasen en del utan att gå tillbaka och rätta i tidigare steg (det jag kallar för iteration 2 i er.pdf). Det dokumentet skall ändå representera modellutvecklingsprocessen.

### Kursen så här långt?

Det känns lite spretigt och nya roliga saker introduceras men tas upp ganska ytligt vilket är synd tycker jag.
Fast jag är ändå nöjd och gillar att det inte bara är SQL men skulle önska lite mer djup.

### TIL

Tänker inte ta upp något specifikt här för jag har redan på sätt och vis tagit upp det i texten ovan.

-----------------------------------------
